{"index":59,"title":"26.","paragraphs":["I uvek se, neminovno, vraća na tu jedinu činjenicu, činjenicu smrti. Oh... da vreme nije toliko tečan element! Onda bi um mogao da ga ščepa i porve se s njim dok ga ne zaustavi. Anđeo bi tad morao da se pokaže u svom večnom vidu!","Ali tad, usred tih faustovskih trenutaka, ovlada bol, i moja jedina želja je da se vreme ubrza. I tako to ide, s jurcanjima tamo-amo, gore-dole, od vrelog do ledenog, a onda poboljšanje.","Nemam predstavu koliko je dana ili časova proteklo otkako sam zbrzao svoju malu basnu za Hasta. Još sam u ambulanti, i još sam, dok ovo škrabam, vrlo bolestan."]}