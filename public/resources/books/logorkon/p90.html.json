{"index":90,"title":"57.","paragraphs":["Zajedno su napustili sobu, praćeni čuvarima, ali Skilman nije odoleo tome da se ne vrati kako bi zadao još jedan podmukli udarac. \"Ne budi utučen, Luise. Suđeno mi je da imam bolje karte, jer, znaš, univerzum je na mojoj strani.\"","Šipanski nije bio tu da ga čovek zbuni, pa sam sebi dozvolio protivudarac. \"To je baš ono što smatram tako vulgarnim.\"","Spustio je zastavu na pola koplja, jer je počeo da računa na moje ćutanje. Iznenada više uopšte nije bio Satana, već samo sredovečni, oćelaveli, otrcani, ne baš prvorazredni administrator."]}