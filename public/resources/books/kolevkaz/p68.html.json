{"index":68,"title":"68. KTOTINU TUMENIKA","paragraphs":["Upitao sam vozača ko su bili Stotinu mučenika za demokratiju. Video sam da se bulevar niz koji idemo zove Bulevar Stotine mučenika za demokratiju.","Vozač mi je rekao da je San Lorenco objavio rat Nemačkoj i Japanu jedan sat pošto je napadnut Perl Harbur.","San Lorenco je mobilisao sto ljudi da se bore na strani demokratije. Tih sto ljudi ukrcani su na brod koji je išao za Sjedinjene Države gde je trebalo da se naoružaju i obuče.","Brod - je potopila nemačka podmornica odmah na izlasku iz Bolivarske luke.","\"So su, hotpndine\", reče on, \"Ktotinu tumenika da mehoplatiju.\"","\"To su, gospodine\", reče on na narečju, \"Stotinu mučenika za demokratiju.\""]}