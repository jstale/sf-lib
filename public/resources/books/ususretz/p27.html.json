{"index":27,"title":"","paragraphs":["KLEON I. Premda je Kleon I često zasipan hvalama kao poslednji car pod kojim je Prvo galaktičko carstvo živelo u priličnoj slozi i bilo u razumnoj meri napredno, četvrt stoleća njegove vladavine bilo je obeleženo stalnim opadanjem. Za ovo nije on lično bio odgovoran, budući da se to opadanje temeljilo na političkim i ekonomskim okolnostima odveć ozbiljnim da bi bilo ko, u to doba, bio u stanju da se sa njima nosi. Imao je sreće u izboru svojih premijera - najpre Eta Demerzela, a potom i Harija Seldona, pri čemu, kada je ovaj poslednji u pitanju, nikada nije gubio veru u poduhvat utemeljivanja i potonje razrade psihoistorije. Kleon i Seldon, kao osobe protiv kojih je bila usmerena velika Joranumova zavera, na samom njenom vrhuncu...","ENCIKLOPEDIJA GALAKTIKA"]}