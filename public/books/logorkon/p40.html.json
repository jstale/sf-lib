{"index":40,"title":"7.","paragraphs":["Hast se izmenio. Od noći velikog poraza postao je blaži. Ono bleštavo dečaštvo, tako tipično za starije američke rukovodioce, napustilo je njegovo lice, ostavivši iza sebe olupinu stoicizma. Korak mu je otežao. Ne vodi brigu o oblačenju. Za svojim stolom provodi duge sate buljeći ni u šta. Vidi li nešto? Nesumnjivo, izvesnost sopstvene smrti, u koju do sada nije nikako verovao."]}