{"index":95,"title":"MUCAJPESMA","paragraphs":["Iz Biblioteke Vakvahe.","Drugi je moj način, druga mi je volja,","neke druge reči su mi na umu,","idem po zaobilaznom drumu,","vraćam se drugim putem, okolo, spolja.","Ima, vidiš, tu negde, dolina neka,","oko te doline nisu brda,","duž nje smireno krivuda","jedna bezobalna, čista reka.","Za drugu vodu osim te, moj jezik ne zna,","plešem sa tim narodom bez tela,","vraćam se kući u njihova sela,","igram, spotičem se, opijena, trezna.","Pašću, umreću, ispod Sinšan Gore,","tu gde su vrbe i obale od gline,","rastopiću se od sna i miline.","tu gde ljudi plešu sa rekom, do zore."]}