{"index":72,"title":"66. GEJLET","paragraphs":["Naglo je otvorila oči u mraku, uz zvuk dobovanja kiše po krovu. Bila je sama. Umotala se u ćebe i pošla do prozora.","Nad Port Helenijom besnela je oluja, najavljujući dolazak prave jeseni. Tamni oblaci valjali su se besno, preteći, po nebu.","Nije mogla da gleda ka istoku, ali naslonila je obraz na hladno staklo i okrenula lice u tom pravcu.","Soba je bila prijatno topla. Ipak, Gejlet je zatvorila oči i stresla se od nagle drhtavice."]}