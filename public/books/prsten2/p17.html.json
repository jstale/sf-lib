{"index":17,"title":"15. ODRASLI","paragraphs":["\"...Nije nam bilo dobro, tih dana, nikome od nas; borili smo se jer nismo bili stvoreni da se predamo. Ali, deco, ne smete strogo suditi o nama. Uprkos svim svojim neuspesima, na kraju smo ipak stvorili svet u kome ste se vi rodili. A to je već nešto.\"","\"Loga?\" pažljivo se oglasi Inlije. \"Je li ti dobro?\"","\"Sve te smrti\", promrmlja najstariji ljudski stvor u vasioni i okrenu se deci koja su ga čekala, pa zajedno siđoše niz planinu, prepuštajući stari grad kandžama vremena. Loga se kretao brzo, kao da nije siguran da mu je stalo da ih sačeka. Stalno se kretao, putovao brzo, jer dokle god se nečim bavio, sećanja nisu bila tako jaka."]}